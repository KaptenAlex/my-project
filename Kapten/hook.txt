Kapten Krok (en. Captain James Hook) är en fiktiv figur från J. M. Barries Peter Pan från 1904. Krok är en pirat och Peter Pans fiende. Han ska ha varit den ende som Long John Silver någonsin fruktade. Han har en krok istället för sin högerhand, vilken Peter Pan en gång högg av och som sedan blev uppäten av en krokodil. Krokodilen gillade smaken av Krok så mycket att den nu följer efter honom, i hopp om ännu en munsbit.

En av de mest kända filmer där Krok figurerar är Disneys tecknade film Peter Pan från 1953, men det har gjorts många andra filmer där han medverkar. I filmen Hook (1991) spelas Kapten Krok av Dustin Hoffman. I filmen Peter Pan från 2003 spelas Krok av Jason Isaacs.


